<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Parafia Stary Wisnicz</title>
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Poppins:ital,wght@0,300;0,400;0,700;1,400&display=swap" rel="stylesheet">
    <link rel="stylesheet" href="https://maxcdn.bootstrapcdn.com/bootstrap/3.3.7/css/bootstrap.min.css">
    <link rel="stylesheet" href="../style.css">
    <script src="https://code.jquery.com/jquery-1.10.2.js"></script>
    <link href="https://cdn.jsdelivr.net/npm/bootstrap@5.1.3/dist/css/bootstrap.min.css" rel="stylesheet" integrity="sha384-1BmE4kWBq78iYhFldvKuhfTAU6auU8tT94WrHftjDbrCEXSU1oBoqyl2QvZ6jIW3" crossorigin="anonymous">

</head>
<body>   
    <div id="menu">
        <!-- jquery download menu div from menu.html file-->
    </div>
    
    <div id="main">
        <div class="content-container">
            <div class="news-box">
                <div id="photo-field">
                    <img class="main-photo" src="../img/church.jpg" alt="GroupImage"></img>
                </div>
                <h2 class="info-title" id="title-field">Architektura świętyni</h2>
                <div class="info-text" >
                    <p id="content-field">
                        Obecny kościół wzniesiony z kamienia i cegły pochodzi z 1520 roku i jest wybudowany w stylu gotycko - renesansowym. Od zachodu wznosi się kwadratowa wieżą, na którą prowadzą kamienne schody zabiegowe. Budynek jest jednonawowy, co ciekawe z nie wyodrębnionym prezbiterium. Nawa nakryta jest sklepieniem sieciowym. Po bokach nawy znajdują się przybudówki o charakterze transeptu; z kaplicami w przyziemiu i emporami na piętrze, które posiadają rzadko spotykane loże kolatorskie. Od północy przylega także piętrowa zakrystia. 
                        <br><br>Choć starowiśnicka świątynia przechodziła zapewne w ciągu wieków liczne remonty, jej zasadnicza bryła nie uległa jednak zmianie od czasów jej powstania. Jeżeli chodzi o wyposażenie wnętrza do najstarszych zabytków świątyni, a równocześnie rzadko spotykanych, należy ścienne tabernakulum renesansowe z czasów Piotra Kmity wykonane z kamienia w 1544 roku. Świadczy o tym napis "Ecce Panis Angelorum MDXXXXIIII" - "Oto chleb aniołów 1544" oraz inicjały P.K. Parafia jest także w posiadanie niezwykłej pamiątki po fundatorze kościoła. Jest nim dzwon z 1545 roku z herbem Piotra Kmity, który po pęknięciu został wbudowany w otaczający kościół mur. 
                        <br><br>Ołtarz główny wykonany w stylu barokowym pochodzi z XVII wieku. Znajduje się w nim obraz przedstawiający adorację Matki Bożej przez Św. Annę i Św. Wojciecha. Po obu stronach obrazu znajdują się figury apostołów: Piotra i Pawła. Wspomniany obraz jest dziełem samego Jana Matejki oraz jego przyjaciela Floriana Cynka, a został wykonany w 1890 roku na zamówienie ówczesnego proboszcza księdza Wincentego Wąsikiewicza. Podobno Matejko nadał twarzy Św. Wojciecha swoje rysy, a na pewno w lewym dolnym rogu widnieje autentyczny napis słynnego artysty: " Komponował, o ile mógł poprawił, a głowy przerobił Jan Matejko". Po bokach ołtarza głównego znajdują się obrazy Św. Katarzyny i Św. Wojciecha wykonane w 1696 roku przez malarza, który podpisał się na obrazie Św. Katarzyny - Gregorius Stanarius, pintix. Cennym zabytkiem świątyni jest także barokowa chrzcielnica pochodząca z XVII wieku, znajdująca się w prezbiterium. 
                        <br><br>Nad zakrystią, na piętrze znajdował się niegdyś skarbiec, w którym przechowywano między innymi bogaty zbiór ksiąg. Prowadzą do niego schody, którymi można dostać się także na drewnianą ambonę z końca XVII wieku. W świątyni istnieją cztery kaplice boczne, które mieszczą się na dwóch kondygnacjach. W kaplicy północnej (lewa strona) na dole znajduje się ołtarz Św. Anny, obecnie poświęcony Matce Bożej Nieustającej Pomocy, a w górnej kaplicy zachowano dawny ołtarz Św. Mikołaja. W dolnej kaplicy południowej znajduje się ołtarz Św. Antoniego Padewskiego, z umieszczonym współcześnie wizerunkiem Jezusa Miłosiernego, a na piętrze zaś ołtarz Św. Jana Nepomucena. Oba ołtarze dolne datuje się na początek XVIII wieku, górne zaś odpowiednio na XVII i XVIII wiek. Empora chóru muzycznego jak i prospekt organowy pochodzą z końca XIX wieku. Stacje drogi krzyżowej pochodzą z początku XIX wieku, a malowane są przez artystę, który na pierwszej stacji umieścił swoje nazwisko - Lugi Morgari. 
                        <br><br>Polichromia świątyni pochodzi z różnych okresów. Pierwotne zdobienie ścian, które nie dotrwało do naszych czasów, wykonano już w 1543 roku. Właśnie ta data jest umieszczona ponad organami na ścianie zachodniej. Z XVIII - wiecznej polichromii pochodzą najprawdopodobniej trzy medaliony apostołów i Ewangelistów umieszczone na północnej ścianie oraz malowidło nad zakrystią, przedstawiające scenę z Księgi Rodzaju. Pozostała polichromia figuralno - ornamentalna to efekt prac wykonanych w świątyni na początku i w końcu XX wieku.
                    </p>
                </div>
            </div>
        </div>


    <div id="footer">
        <!-- jquery download footer div from footer.html file-->
    </div>

    <script>
        $(function(){
          $("#menu").load("../navigation-subpages.html");
          $("#footer").load("../footer.html");
        });
    </script>
    
</body>
</html>


